<h1 align="left"> Resoconto giorni 8 e 9 di corso </h1>

###

<h3 align="left"> Argomenti svolti</h3>
<p align="left"> 
Durante le giornate del 7 e 8 del corso, ci siamo concentrati su come migliorare la qualità del codice Python, andando oltre il semplice "codice che funziona" per raggiungere soluzioni più pulite, leggibili e ottimizzate.

Sono state approfondite diverse funzioni e metodi per la gestione di stringhe e liste, come .isdecimal() e .isdigit(), con particolare attenzione alle loro differenze nella validazione dei dati. Si è parlato anche di list comprehension, utile per creare liste in modo compatto e chiaro.

Non sono mancate le tecniche per manipolare liste e stringhe, tra cui l’uso di .join() per unire gli elementi e lo slicing per accedere a porzioni di sequenze.

Un focus importante è stato dedicato ai dizionari, esplorando metodi avanzati come .items(), .get() e .setdefault() per una gestione più efficiente.

Per quanto riguarda le funzioni, si è lavorato su parametri di default e variabili (*args, **kwargs), utili a scrivere codice più flessibile e riutilizzabile. Sono stati inoltre introdotti i concetti di map() e filter(), particolarmente utili in presenza di grandi quantità di dati grazie al loro approccio dichiarativo e performante.

È stato presentato anche il costrutto try/except, fondamentale per intercettare errori e rendere il codice più robusto.

Infine, si è visto come leggere e scrivere file CSV imparando a gestire dati esterni in modo semplice e strutturato
</p>
