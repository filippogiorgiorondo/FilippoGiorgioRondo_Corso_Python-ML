<h1 align="left"> Resoconto Giorni 10 e 11 </h1>
<h3 align="left"> Argomenti svolti</h3>
<p>Durante queste due giornate di formazione ci siamo concentrati sull’introduzione ai concetti fondamentali dei database e del linguaggio SQL. La lezione è iniziata con una parte teorica, in cui abbiamo approfondito cosa sono i database relazionali, a cosa servono e come sono strutturati. Sono stati spiegati i concetti di tabelle, relazioni, chiavi primarie e chiavi esterne, oltre alle basi del linguaggio SQL, come le istruzioni SELECT, FROM, WHERE e JOIN.

Successivamente siamo passati alla parte pratica, utilizzando XAMPP come ambiente di lavoro per la gestione dei database. In particolare, abbiamo lavorato su due database di esempio: "classicmodels" e "world". Attraverso una serie di esercizi, abbiamo imparato a scrivere query SQL per estrarre dati dalle tabelle, lavorando sia su interrogazioni semplici che su query più complesse con l’uso di JOIN e ordinamenti con ORDER BY.

In conclusione, abbiamo anche accennato a come collegare un database a un programma Python utilizzando la libreria mysql-connector, introducendo così il concetto di interazione tra un linguaggio di programmazione e un sistema di gestione di database
</p>
